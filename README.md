# Schwäbischs Wörterbuach für LaTeX
## Swabian dictionary for LaTeX - Schwäbisches Wörterbuch für LaTeX

Wer kennt des net? Mr will obedengt a Gedicht oder a Gschichtle am Rechner auf onsera beliabta Språch schreiba, aber dia Kist vôr dr oegena Nås kå bloß Englisch oder Schriftdeutsch?!?

Drom han i en mühhafter Hådarbaet ågfanga, für LaTeX a brandneus Wörterbuach zom schreiba. Tatsächlich håt mir die Autokorrektur scho bei etwa 170 Wörter ågfanga, maene oegene Tippfehler zom korrigiera.

## Alaetong (TeXstudio)
- Dia zwoe Dateia "schwaebisch.dic" ond "schwaebisch.aff" ralada ond em Ordner C:\Program Files\texstudio\dictionaries abspeichera (Admin-Rechte notwendig),
- Em TeXstudio auf `Optionen` -> `TeXstudio konfigurieren` -> links-onta bei `Erweiterte Optionen` a Häkle naemacha -> `Sprache prüfen` -> bei `Standardsprache` *schwaebisch* auswähla,
- TeXstudio neu starta.

## Allgemaene Hinweise
Wann mr mit dene Wörterbüacher schafft, muaß mr d Kodierong auf **uft8** setza.  Em Zweifelsfall em Editor nômål d Kodierong prüafa.

Weil: s Schwäbische håt - ähnlich wia s Französische (dia hent halt 3, mir hent 2 drvo) - Nasallaute, mô mr em Schriftdeutscha net wiedergeba kå.

Des Wörterbuach ischd (bis auf kloene Åpassonga) übernomma aus dr Bibel für Schwoba (<[Leseprob vom Verlag](https://shop.schwaben-kultur.de/produkt/bibel-fuer-schwoba-download)>).

Der Standard håt Zaeche, mô s em Schriftdeutscha net (ond em Englischa erst recht net) geit:

- Å, Ô,å, ô, ë.

## Nächste Schritt (en Planong):

- Weitere Wörter auffülla,
- A Grammatik zsemastella:
  - Übersicht en ra pdf,
  - Grammatik definiera für dia `schwaebisch.aff` Datei,
- Übersicht über dia Abweichonga aus dr Bibel für Schwoba zsemmastella (pdf),  
- Oregelmäßige Tunwörter als Tabelle (evtl. pdf) zsemastella.
